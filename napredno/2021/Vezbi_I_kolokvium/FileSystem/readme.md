# File System (40) Problem 13 
Потребно е да се дефинира апликација за едноставен датотечен систем во којшто ќе се чуваат објекти коишто репрезентираат фајлови/датотеки (објекти коишто го имплементираат интерфејсот IFile).

Да се декларира интерфејсот IFile со соодветни методи, така што секој фајл/датотека ќе ги има следните карактеристики:

може да се пристапи до неговото име (String getFileName())
може да се добие неговата големина во long (long getFileSize())
може да се добие String репрезентација на фајлот ( String getFileInfo(???))
може да се сортира датотеката доколку е колекција од датотеки според големините на датотеките кои ги содржи (void sortBySize())
може да се пресмета големината на најголемата обична датотека во датотеката (findLargestFile ())
Постојат два типа на фајлови: File (обична датотека) и Folder (директориум/фолдер). Потребно е овие две класи да го имплементираат интерфејсот IFile.

За еден File се чуваат информации за неговото име и големина (во long).

Во класата Folder се чуваат исти информации како и за File, a дополнително се чува и листа од фајлови (и обични и директориуми). За оваа класа да се имплементираат методите:

void addFile (IFile file) - метод за додавање на било каква датотека во листата од датотеки.
Доколку веќе постои датотека со исто име како името на датотеката што се додава како аргумент на методот, да се фрли исклучок од тип FileNameExistsException во којшто се проследува името кое веќе постои.
И во двете класи да се имплементираат методите коишто се декларирани во интерфејсот IFile. Да се запази на следните фактори:

големината на еден Folder е сума од големините на сите датотеки (обични или директориуми) коишто се наоѓаат во него.
при генерирање на String репрезентација на директориумите, датотеките и поддиректориумите во тој директориум да се вовлечени со таб ("\t").
String репрезентацијата на една обична датотека е File name [името на фајлот со 10 места порамнето на десно] File size: [големината на фајлот со 10 места пораменета на десно ]
String репрезентацијата на еден директориум е Folder name [името на директориумот со 10 места порамнето на десно] Folder size: [големината на директориумот со 10 места пораменета на десно ]
возможно е сортирање само во рамки на директориум, каде што сите датотеки во тој директориум потребно е да се сортираат според големина во растечки редослед.
методот getLargestFile() треба да ја врати големината на најголемата обична датотека во рамки на датотеката каде што е повикан.
кога се повикува методот sortBySize() кај директориум истиот треба да се повика и за сите негови подиректориуми
Да се дефинира класа FileSystem во која што ќе се чува само еден директориум (rootDirectory). За класата да се имплементираат:

default конструктор FileSystem()
void addFile (IFile file) - метод за додавање на било каква датотека во root директориумот.
long findLargestFile () - метод којшто ја враќа големината на најголемата (обична) датотека во root директориумот.
void sortBySize() - метод којшто ги сортира датотеките во root директориумот ( и обични и директориуми) според нивната големина во root директориумот во растечки редослед.